বাংলাদেশের তরুণ প্রোগ্রামার ও প্রযুক্তিগত বিষয়ে ঈর্ষনীয় সাফল্যলাভকারীদের নিয়ে পৃথিবী জুড়েই প্রশংসা চলছে। বাংলাদেশ ধীরে ধীরে এগিয়ে যাচ্ছে প্রযুক্তিগত উৎকর্ষতার দিকে। এখনকার শিক্ষার্থী ও তরুণ প্রজন্ম বিজ্ঞান ও বিজ্ঞান নির্ভর পড়াশোনা নিয়ে অনেক বেশি সচেতন। সরকার তাই এই ক্ষেত্রটিকে আরো বড় একটি প্ল্যাটফর্ম হিসেবে দাঁড়া করাতে চান।
বিজ্ঞান ও প্রযুক্তি নিয়ে যারা খবর রাখেন, তারা নিশ্চয়ই সামাজিক মাধ্যম কিংবা নানা ধরণের খবরে শুনেছেন ডিজিটাল ওয়ার্ল্ড ২০১৬ এর। আগামী ১৯-২১ অক্টোবর ২০১৬ বসুন্ধরা কনভেনশন সিটিতে অনুষ্ঠিত হবে দেশের সবচেয়ে বড় আইসিটি ইভেন্ট – ডিজিটাল ওয়ার্ল্ড ২০১৬। এখানে থাকবে নতুন নতুন উদ্ভাবন ও প্রযুক্তিগত নানা আলোচনাও থাকছে এই আয়োজনে। এই অনুষ্ঠানে নতুন উদ্ভাবন ক্যাটাগরীতে স্কুল, কলেজ ও বিশ্ববিদ্যালয়ের বিজ্ঞানমনষ্ক শিক্ষার্থীরা তাদের প্রকল্প উপস্থাপনের সুযোগ পাবে। তারা যেখানে এই প্রদর্শনীটি করবে তার নাম হচ্ছে, “ইনোভেশন জোন”। এই দায়িত্ব ও তত্ত্বাবধানে থাকছে গুগল ডেভেলপার গ্রুপস বাংলা।
